---
title: Stående regler för ekonomihantering
type: Rutiner
---
# 1. Budgetägande, attest, utbetalningar
Ingen betalning från vare sig kort, bank eller handkassa får göras utan att:

1. Ansvarig för budgetposten ifråga gett klartecken om att utgiften ryms inom budget och är i linje med hens prioriteringar för hur budgetposten ska användas
2. En annan person med generell attesträtt ger OK, och då ska bedöma sådant som om ett claim är tillräckligt väl styrkt, faktura ser rimlig ut och att utgiften uppenbart har med UPs verksamhet att göra.

Ingen kan ge budgetklartecken för, attetsera eller genomföra en utbetalning till sig själv. Däremot finns inget hinder för att någon av budgetägare eller attesterare själv genomför utbetalning till annan.

Om budgetägare och den attestperson som först tillfrågats inte är ense går frågan till styrelsen.

Ifall fråga dyker upp om en utgift utöver budget eller på en budgetpost som redan är förbrukad ska frågan i första hand avgöras av styrelsen som då kan välja att justera budgeten. I brådskande fall, då styrelsen inte kan samlas, kan styrelsens presidium (ordförande och förbundssekreterare) avgöra frågan, varefter frågan tas upp på kommande FS-möte för justering av budgeten.

Budgetansvarig kan delegera ansvar för hela eller en del av en budgetpost, och ska då informera övriga ansvariga för budgetposten om detta.

Om en utgift samtidigt överskrider 1000 kr och 10% av en budgetpost bör budgetägare stämma av med två andra styrelseledamöter.

# 2. Redovisning av kvitton, claims och förskott/handkassor
Alla kortkvitton och alla claims och alla redovisningar av förskott för aktiviteter som skett fram till den sista en viss månad ska vara inskickade till kansliet på det sätt ekonomiansvarig föreskriver senast den femtonde nästa månad. Om detta inte sker sätts köpgränsen på kortet ner till noll, claimet betalas ej (med möjlighet att vädja till styrelsen om undantag), och inga nya förskott betalas ut.

# 3. Budgetuppföljning
Förbundsaadministratör ska inkomma med en resultatrapport med avstämning mot budget och prognos till varje AFK-möte. Om den traditionella rytmen för sådana störs av exempelvis coronaepidemi ska rapporter lämnas ungefär i april, juni, augusti, oktober och december samt en sammanräkning för det gångna året under januari.

Alla styrelsemledamöter ska ges möjlighet och utbildning för att hemifrån kunna

* följa vad som sker på förbundets bankkonton,
* följa betalningar från förbundets kort, och
* ta ut resultatrapport från bokföringen.