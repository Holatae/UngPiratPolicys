---
title: Hård- och mjukvarupolicy
type: Policy
---
Ung Pirats etiska ställningstagande gällande hård- och mjukvara lyder "Öppna format och öppen källkod ska uppmuntras." i enlighet med detta anser vi att öppna format och öppen källkod ska eftersträvas så långt som möjligt.

## Genomförande:
### Hårdvara
Eftersom det i dagsläget inte finns några högpresterande helt öppna hårdvaruplattformar kan vi inte ha lika strikta restriktioner när det gäller hårdvara som med mjukvara.
All hårdvara som köps in centralt ska, i så hög grad som möjligt, vara kompatibel med öppna system (som t ex. Linux).

### Mjukvara
#### Inköp av ny mjukvara
Öppen mjukvara ska alltid utredas inför nya inköp. Vid inköp av ny mjukvara ska det alltid tas fram en lista över lämpliga öppna alternativ. Proprietär mjukvara får endast tas i beaktning i de fall där det ger väsentliga fördelar jämfört med motsvarande öppna system. De huvudsakliga användarna av systemet måste motivera inköp eller användande av stängda system väl. Väsentligt bättre effektivitet är ett exempel på bra motivering.

### Filformat:
All digital textdokumentation från förbundet ska ske i de nedan specificerade formaten. Detta är öppna format med bra tillgänglighet och som går att öppna på alla plattformar utan proprietära mjukvara. Dessa är vanligt förekommande och standardiserade av både ISO (International Organization for Standardization/Internationella standardiseringsorganisationen) och SIS (Swedish Standards Institute/Standardiseringskommissionen i Sverige).

### Tillåtna format:
.PDF

#### OpenDocument
Textdokument: .ODT

Presentationer: .ODP

Kalkylblad: .ODS

All digital textdokumentation bör finnas tillgänglig som både PDF och OpenDocument
