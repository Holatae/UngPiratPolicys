---
title: Policy och arbetsbeskrivning för kanslianställda inom förbundet Ung Pirat
type: Policy
---

Denna policy berör anställda på förbundets rikskansli. Arvoderade förtroendeuppdrag regleras inte av denna policy.

Arbetsuppgifter för förbundets kansli delas in i 3 huvudkategorier:

* _Administration_
* _Verksamhetsutveckling_
* _Medlemsvärvning_

Dessa ansvarsområden kan vara strikt uppdelade mellan olika anställda eller i olika omfattning delas mellan anställda och/eller förtroendevalda samt volontärer
## Administrationsområdet innebär

* Ansvar för att säkerställa att ansökningar till bidragsgivande myndigheter såsom MUCF inkommer i rätt tid med rätt underlag.
* Tillse att bokföring är i god ordning och i linje med lagar och förordningar.
* Sammanställa att ekonomisk nulägesrapport finns tillgänglig inför styrelsesammanträden.
* Att överse så att fakturahantering, utläggshantering samt kvittoredovisning fungerar.
* Övervaka att förbundsanslutna lokalföreningar inkommer med protokoll och annan dokumentation som är nödvändig för förbundets verksamhet.
* Tillse så att nödvändig dokumentation om förbundets verksamhet löpande arkiveras på ett enhetligt och beständigt sätt

## Verksamhetsutveckling innebär:
Hålla regelbunden kontakt med anslutna föreningar och kommunicera med dess medlemmar. I detta ingår coachning av föreningarnas styrelser och vid behov hjälpa dessa med frågor relaterade till verksamhet och årsmöten.

Verksamhetsutveckling innebär även att stödja arbetet med att förverkliga förbundets verksamhetsplan samt att vara ett bollplank för presidiet och resten av förbundsstyrelsen.

## Medlemsvärvning innebär
Kontakta nyblivna medlemmar och erbjuda dessa hjälp att engagera sig i förbundet, samt att vid lämpliga tillfällen kontakta urval av befintliga medlemmar för att erbjuda dessa möjligheter att engagera sig ytterligare i verksamheten.

Medlemsvärvning innefattar också att kontakta medlemmar vars medlemskap har gått ut och
hjälpa till med förnyelse av medlemskap om dessa så önskar.

## Allmänt om anställning i förbundet

Anställda behöver inte fullt ut dela, men måste respektera; förbundets ståndpunkter, ideologiska grund samt ställningstaganden. Förbundet skall i egenskap av arbetsgivare visa stor acceptans för en bredd av åsikter och perspektiv. Handlingar och ståndpunkter som är uppenbart oförenliga med förbundets grundsyn är däremot också oförenligt med anställning i förbundet.

Anställd som stadigvarande arbetar mer än 40h/månad för förbundet kan inte väljas till kongressombud i enlighet med förbundets stadga 12§. Anställning i denna omfattning kan heller inte kombineras med förtroendeuppdrag på nationell nivå i förbundet.

Förbundet skall verka för att anställda skall ha en lönenivå som är marknadsmässigt rimlig och rättvis. Förbundet kan tillämpa individuell lönesättning baserad på exempelvis erfarenhet om styrelsen finner det lämpligt.

Om arbete under helg- och kvällstid förekommer skall förbundet i egenskap av arbetsgivare tillse att anställda får rimlig och lagstadgad tid för
vila och återhämtning.

Förbundet skall alltid i möjligaste mån avstå från all form av integritetskränkande övervakning av sina anställda och sträva efter att bygga relationer baserade på ömsesidigt förtroende. Förbundet har som arbetsgivare dock skyldighet att undersöka konkreta misstankar och ser synnerligen allvarligt på varje form av missbrukat förtroende, bedrägligt beteende och oärlighet gentemot arbetsgivaren.

Om kollektivavtal tecknats skall detta följas i första hand. Om denna policy på någon punkt ger anställda objektivt bättre villkor än gällande lagar och kollektivavtal skall denna policy gälla i det fallet.